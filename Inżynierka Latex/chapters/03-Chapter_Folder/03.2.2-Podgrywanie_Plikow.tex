\subsection{Dodawanie informacji do bazy danych}
Po ustaleniu struktury danych wykorzystywanych przez system, kolejnym etapem było określenie sposobu importu informacji z arkuszy kalkulacyjnych do bazy danych.

Głównym wyzwaniem okazał się brak systematycznej organizacji danych w arkuszach programu Excel, co skutkowało niekompatybilnością z zaprojektowaną bazą danych. 
W celu rozwiązania tego problemu, opracowano dedykowany interfejs w aplikacji, który wspomaga użytkownika w procesie przetwarzania danych, minimalizując ryzyko wystąpienia błędów.
Proces rozpoczyna się od tymczasowego umieszczenia pliku Excel w folderze współdzielonym na platformie SharePoint. Podczas implementacji napotkano problem z widocznością danych -- większość systemów może odczytać jedynie informacje zorganizowane w \emph{tabele programu Excel}\footnote{Tabela w programie Excel wymaga osobnej deklaracji poprzez zaznaczenie zakresu komórek i wybór opcji \emph{Narzędzia główne}$\to$\emph{Formatuj jako tabelę}}.

Rozwiązaniem okazało się zastosowanie skryptu pakietu Office, działającego bezpośrednio w arkuszu. Skrypt ten automatycznie tworzy tabelę o dynamicznym rozmiarze oraz usuwa puste kolumny. Zaimplementowany algorytm skutecznie identyfikuje początek tabeli oraz określa jej wymiary na podstawie liczby wierszy i kolumn, pomijając nieistotne dane.

W celu dostosowania danych do struktury bazy, zaimplementowano formularz walidacyjny dla nazw kolumn. System pobiera nazwy istniejących kolumn z arkusza i umożliwia ich mapowanie na predefiniowaną listę nagłówków z list SharePoint. Proces ten wykorzystuje wspomniany wcześniej skrypt do pobrania aktualnych nazw.

Po uporządkowaniu struktury, użytkownik określa rok oraz numer indykacji dla importowanego arkusza. Następnie dane są przekazywane do \emph{flow} w programie \emph{Power Automate}, który przypisuje je do odpowiednich list w bazie danych, jednocześnie zapobiegając duplikacji rekordów.

Interfejs został dodatkowo wyposażony w formularz służący do przypisywania numerów \emph{MPK} nowym serwisom. Jest to kluczowy element, gdyż numer \emph{MPK} determinuje obszar odpowiedzialny za obsługę danej usługi. Dla serwisów występujących w poprzednich latach, system automatycznie przepisuje istniejące numery \emph{MPK}, redukując ilość danych do wprowadzenia. Jednocześnie zachowano możliwość modyfikacji wcześniej przypisanych numerów w razie potrzeby.