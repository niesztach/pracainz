\subsection{Power Apps}

Power Apps to narzędzie wchodzące w skład pakietu Microsoft 365, które umożliwia tworzenie aplikacji w środowisku Low-Code. Zostało zaprojektowane tak, aby było intuicyjne w obsłudze, pozwalając na projektowanie interaktywnych aplikacji, nawet przez użytkowników bez zaawansowanej wiedzy programistycznej.

Power Apps integruje się z innymi usługami i narzędziami z pakietu Microsoft 365, takimi jak SharePoint czy Power Automate, dzięki czemu znajduje wszechstronne zastosowania i pozwala na tworzenie uniwersalnych aplikacji usprawniających pracę.

Interfejsy użytkownika aplikacji, komponowane za pomocą tego rozwiązania, porównywalne są z tymi, które można stworzyć w standardowych środowiskach programistycznych (jak np. JavaScript czy .NET), jednak proces ich tworzenia jest prostszy, ze względu na obecność edytora wizualnego. Umożliwia on korzystanie z gotowych komponentów w aplikacji, takich jak przyciski, pola danych wejściowych, listy, tabele, grafiki etc.


